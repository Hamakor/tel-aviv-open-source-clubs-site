<p>
<a href="http://www.cs.tau.ac.il/telux/">מועדון הקוד הפתוח התל-אביבי (תלוקס)</a>
ייפגש שוב כדי לשמוע את
<a href="http://wiki.osdc.org.il/index.php/Tel_Aviv_Meeting_on_25_October_2009">הרצאתו של קונסטנטין שוליופין על "CMake"</a>.
ההרצאה תתקיים ביום ראשון, 25 באוקטובר 2009, בשעה 18:30, בחדר
008 של בניין שרייבר (למתמטיקה ומדעי המחשב) באוניברסיטת תל אביב. פרטים נוספים ניתן למצוא 
<a href="http://www.cs.tau.ac.il/telux/">באתר</a>
<a href="http://wiki.osdc.org.il/index.php/Tel_Aviv_Meeting_on_06_September_2009">ובויקי</a>.
הנוכחות בהרצאה היא חינמית ולא נדרשת הרשמה מראש.
</p>

<p>
CMake
הינו מערכת תצורת תוכנה ובנייתה בדומה ל-GNU Autotools. למעשה, הוא מחולל קבצי Makefile או קבצי פרוייקטים של
סביבות עבודה משולבות, ומאפשר בנייה של תוכנה (הכתובה לרוב ב-C או ב-C++) תחת מספר רב של מערכות יוניקס (ובכללן
לינוקס ו-Mac OS X.) וכן תחת Windows. ל-CMake יש יתרונות לא מעטים על פני GNU Autotools וגם מערכות בנייה ותצורה
אחרות כדוגמת SCons, והעבודה השוטפת איתו הינה חלקה ומהנה יותר. 
</p>

<p>
<a href="http://www.linuxdriver.co.il/">קונסטנטין שוליופין</a>
הינו מומחה ישראלי לתכן לינוקס משובץ חומרה, לכתיבת מנהלי התקן, ולאופטימיזציה של קוד לביצועים ולאמידות.
</p>

<p>
אנו תמיד מחפשים מרצים שיתנדבו לתת הרצאות בנושאים שונים הקשורים לקוד-פתוח ולמחשבים. במידה שאתם מעוניינים לתת הרצאה, או יש לכם הצעה להרצאה שמעניינת אתכם, נשמח לשמוע ממכם. כרגע אנו מחפשים מתנדבים שיעבירו או יכינו, או יהיו מרצי גיבוי, להרצאות
<a href="http://wiki.osdc.org.il/index.php/Welcome_to_FOSS_-_2009">הברוכים הבאים לעולם הקוד הפתוח - 2009</a>
</p>
